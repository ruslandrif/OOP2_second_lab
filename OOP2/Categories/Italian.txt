Il Viminale chiede vigilanza sugli assembramenti nelle città

Di nuovo folla in centro nelle città, nel sabato che precede in passaggio in zona gialla di 14 Regioni. A Roma è stata chiusa via del Corso e situazioni analoghe si sono registrate nelle vie dello shopping di altre città. Il Viminale in una circolare ha chiesto ai Prefetti maggiori controlli contro gli assembramenti, in particolare nelle «aree interessate dalla presenza di locali ed esercizi aperti al pubblico». La stessa circolare tra l’altro specifica come resti in vigore la regola del pranzo (o della cena) al massimo in quattro al tavolo (a meno che non si sia conviventi). E mentre i locali pubblici si preparano alle riaperture con i baristi che protestano per il no al caffè e all’aperitivo al banco (i clienti potranno ordinare al banco ma consumando all’esterno) nelle ultime 24 ore i contagi sono leggermente in calo (13.817) come le vittime (322), le terapie intensive (-85) e gli altri ricoveri (-469).
Cresce l’allarme per la variante indiana

Cresce però l’allarme per la variante indiana - responsabile in India di 1 milione di contagi in 3 giorni vista la sua maggiore contagiosità - trovata anche in un caso in Svizzera mentre in Italia per ora l’unico caso accertato risale al 10 marzo a Firenze. Questa variante preoccupa perché renderebbe anche meno efficaci le vaccinazioni. Che comunque ora procedono a passo spedito: tra il 16 e il 22 aprile sono state somministrate più di 2,5 milioni di dosi con una media nazionale di oltre 335mila dosi e una punta massima di 384mila. Il report settimanale del governo sulla campagna vaccinale evidenzia come si sia spinto soprattutto sugli over 80: l'81,21% di loro ha ricevuto almeno una dose di vaccino, come pure il 45,19% degli anziani tra i 70 e i 79 anni . E un ultraottantenne su 2 ( il 53,82% ) è stato vaccinato anche con il richiamo. Per quanto riguarda gli ospiti delle Rsa, il 94, 93 % ha ricevuto almeno una dose .

Le ultime di
    Illustrazione di Laura Cattaneo/Il Sole 24 Ore
    Superlega, perché è stato un grande flop di comunicazione

    di Giampaolo Colletti e Fabio Grattagliano
    Adesso i grandi sistemi politici intervengono per regolare i giganti digitali

    di Luca De Biase
    Una italiana al FermiLab, a caccia dei prodigi del computer quantistico

    di Luca De Biase

Le autorità Usa revocano il blocco per il vaccino J&J

Dagli Usa arriva poi la notizia che le autorità sanitarie statunitensi hanno revocato la sospensione della somministrazione del vaccino monodose Johnson&Johnson. Dopo questo via libera l’Aifa «riveda le raccomandazioni sulle età» per questo vaccino e per quello di Atrazeneca per «velocizzare la campagna vaccinale», è la sollecitazione dell’assessore alla Sanità della Regione Lazio Alessio D'Amato, nel giorno in cui nel maxi hub di Valmontone alle porte di Roma cominciano le somministrazioni del vaccino americano e in regione si raggiunge la soglia di 1mln e e 715 mila inoculazioni . Servono più dosi per accelerare, è la richiesta che arriva da più Regioni, in testa la Sardegna, mentre il presidente della Campania Vincenzo De Luca tira dritto sulla scelta di immunizzare le isole, obiettivo che intende raggiungere in 20 giorni.